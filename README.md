Per a poblar l’app amb dades reals de refugis lliures, primer es van buscar quines alternatives existents hi havia actualment. De totes les anomenades al punt 2.1, només https://www.pyrenees-refuges.com/ i  https://www.refuges.info/ tenien una api d’ús públic, la informació de la qual pot ser explotada. Alhora, aquestes dos webs són les més populars i  contenen molta informació. 
Per una banda, pyrenees-refuges és la font més gran d'informació de refugis lliures del Pirineu, amb quasi 1200 refugis lliures i 400 de guardats. Conté fotos, comentaris i informació diversa sobre aquests. Per l’altra banda, refuges.info en conte 643, però aquests estan més ben documentats i amb més participació de la comunitat. Donat que un dels objectius de l’aplicació és ser la font d’informació més completa de refugis lliures fins a l’actualitat, s’ha optat per unificar les dues fonts d’informació en un sol json normalitzat i adaptat a les necessitats de l’aplicació seguint el següent procediment:
  
  1. Transformar els formats XML i geojson de les respostes de les apis de refuges.info i pyrenees-refuges a json.
  2. Com que pyrenees-refuges té dos endpoints diferents dels quals només un d’ells té informació sobre l’equipament dels refugis, s’ha d’unificar els dos json en un de sol mapejant els refugis pel seu nom i altres paràmetres que permeten identificar els refugis en cas que pel nom no sigui suficient. 
  3. Posteriorment, treure manualment de la llista de pyrenees-refuges els refugis guardats (no lliures i supervisats per un guarda). Primer, es va fer un primer filtratge a través de la capacitat, ja que aquests refugis tenen capacitats altes (+20 places) i després el filtratge manual un per un.
  4. Canviar els noms dels paràmetres dels json de pyrenees-refuges i refuges.info perquè siguin iguals i facilitar el merge dels dos json posteriorment.
  5. Normalitzar paràmetres com places o info_comp (equipament) ja que molts d’aquests conten text en comptes de nombres. Primer es va fer un anàlisi dels valors que prenien els camps i després es va normalitzar les dades extraient el nombre de les places dels refugis dels textos i normalitzant el valor dels equipaments a un booleà: classificant els valors Oui, oui, Non, non, zero, pas d’eau, eau à proximité… entre d’altres a booleans; creant subtipus en alguns casos, com el de zona per dormir (couchage) dividit en lliteres, llits, entresolat, mantes o zona per dormir per defecte si no s'especifica una altra opció. 
  6. Fer la unió del json final de pyrenees-refuges amb el de refuges.info a través del nom dels refugis i altres dades com les coordenades o altitud per a assegurar-se de que són els mateixos refugis. En cas de discrepància en la latitud o places, s’agafa el nombre més alt. En el cas de les coordenades, les més precises. Amb l’equipament, es fa una OR lógica dels booleans. Després es guarda el nom del refugi de pyrenees-refuges com a name i el de refus.info com a surname. La descripció, type i links es guarden en vectors per registrar els diferents valors. 
    D’aquesta manera, s’obté la informació de ambdós json en un de sol unint les dades d’aquells refugis que estan a ambdós documents i obtenint per les dues parts els refugis que no comparteixen.
  7. Completar les altituds restants amb l’API Open Elevation, de la qual es pot obtenir l’altitud a partir de les coordenades. 
  8. Revisar els type després de la unió d’ambós documents: eliminem els type que siguin Detruite, ja que només volem aquells refugis que estiguin en un mínim estat correcte; després simplifiquem aquells types que tenen valors semblants (Ex: fermée i Fermee) i, finalment, verifiquem manualment aquells types que discrepen entre valors (en una web diu un valor i en l’altre un de diferent, ex: fermée, ouverte)
  9. Comprovació final de refugis que no s’han unit correctament ja que les dades difereixen molt tot i ser el mateix refugi. Primer es filtren per les coordenades i s’obtenen aquelles parelles de refugis que estan a menys de 100 metres entre sí. Posteriorment, de forma manual s’analitza cada parella per a comprovar si són el mateix refugi i es guarda la parella en un document per a posteriorment, unir-les de la mateixa manera que en el punt 6. 
  10. Unir les descripcions i remarques de cada refugi provinents de les dues fonts d'informació unides en un sol json mitjançant una crida al LLM GPT 4 turbo preview.

Finalment, s’obté un json amb tota la informació unida en un sol document anomenat data_final_refuges.json i donant com a resultat en un total de 1542 refugis. D’aquesta manera obtenim les dades més completes fins al moment de refugis lliures i la base per a començar a desenvolupar l’aplicació.

